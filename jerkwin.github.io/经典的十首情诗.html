<h2>原文：<a href="https://jerkwin.github.io/2015/04/03/%E7%BB%8F%E5%85%B8%E7%9A%84%E5%8D%81%E9%A6%96%E6%83%85%E8%AF%97">经典的十首情诗</a></h2>
<hr/>
<p>layout: post
title: 经典的十首情诗
categories:</p>
<ul>
<li>文
tags:</li>
<li>诗</li>
</ul>
<hr/>
<h2>2015-04-03 09:25:58</h2>
<h3>一、《君生我未生，我生君已老》</h3>
<p>君生我未生，我生君已老。君恨我生迟，我恨君生早。<br/>
君生我未生，我生君已老。恨不生同时，日日与君好。<br/>
我生君未生，君生我已老。我离君天涯，君隔我海角。<br/>
我生君未生，君生我已老。化蝶去寻花，夜夜栖芳草。</p>
<h3>二、《卜算子》 李之仪</h3>
<p>我住长江头，君住长江尾。日日思君不见君，共饮长江水。<br/>
此水几时休，此恨何时已。只愿君心似我心，定不负相思意。</p>
<h3>三、《诗经·邶风·击鼓》</h3>
<p>击鼓其镗，踊跃用兵。土国城漕，我独南行。<br/>
从孙子仲，平陈与宋。不我以归，忧心有忡。<br/>
爰居爰处？爰丧其马？于以求之？于林之下。<br/>
死生契阔，与子成说。执子之手，与子偕老。<br/>
于嗟阔兮，不我活兮。于嗟洵兮，不我信兮。</p>
<h3>四、《上邪》</h3>
<p>上邪！我欲与君相知，长命无绝衰。<br/>
山无陵，江水为竭，冬雷震震，夏雨雪，天地合，乃敢与君绝！</p>
<h3>五、《行行重行行》</h3>
<p>行行重行行，与君生别离。相去万余里，各在天一涯。<br/>
道路阻且长，会面安可知。胡马依北风，越鸟巢南枝。<br/>
相去日已远，衣带日已缓。浮云蔽白日，游子不顾返。<br/>
思君令人老，岁月忽已晚。弃捐勿复道，努力加餐饭。</p>
<h3>六、《鹊桥仙》 秦观</h3>
<p>纤云弄巧，飞星传恨，银汉迢迢暗度。金风玉露一相逢，便胜却、人间无数。<br/>
柔情似水，佳期如梦，忍顾鹊桥归路！两情若是久长时，又岂在、朝朝暮暮！</p>
<h3>七、《雁邱词》 元好问</h3>
<p>问世间情是何物，直教生死相许。<br/>
天南地北双飞客，老翅几回寒暑。<br/>
欢乐趣，离别苦，就中更有痴儿女。<br/>
君应有语，渺万里层云，千山暮雪，只影向谁去。</p>
<p>横汾路，寂寞当年箫鼓，荒烟依旧平楚。<br/>
招魂楚些何嗟及，山鬼暗啼风雨。<br/>
天也妒，未信与，莺儿燕子俱黄土。<br/>
千秋万古，为留待骚人，狂歌痛饮，来访雁邱处。</p>
<h3>八、《江城子》 苏轼</h3>
<p>十年生死两茫茫，不思量，自难忘。<br/>
千里孤坟，无处话凄凉。纵使相逢应不识，尘满面，鬓如霜。</p>
<p>夜来幽梦忽还乡，小轩窗，正梳妆。<br/>
相顾无言，惟有泪千行。料得年年肠断处，明月夜，短松冈。</p>
<h3>九、《离思》 元稹</h3>
<p>曾经沧海难为水，除却巫山不是云。<br/>
取次花丛懒回顾，半缘修道半缘君。</p>
<h3>十、《蝶恋花》 柳永</h3>
<p>伫倚危楼风细细，望极春愁，黯黯生天际。草色烟光残照里，无言谁会凭栏意。<br/>
拟把疏狂图一醉，对酒当歌，强乐还无味。衣带渐宽终不悔，为伊消得人憔悴。</p>
