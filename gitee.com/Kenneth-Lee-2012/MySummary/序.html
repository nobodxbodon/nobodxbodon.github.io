<h2><a href="https://gitee.com/Kenneth-Lee-2012/MySummary/blob/master/道德经直译/老子衍读书笔记/序.rst">仓库源文</a></h2>
<p>.. Kenneth Lee 版权所有 2024</p>
<p>:Authors: Kenneth Lee
:Version: 0.1
:Date: 2024-07-01
:Status: Draft</p>
<p>《序》</p>
<hr/>
<p>::</p>
<p>昔之注《老子》者，代有殊宗，家传异说，逮王辅嗣、何平叔合之于乾坤易简，鸠摩罗
  什、梁武帝滥之于事理因果，则支补牵会，其诬久矣；迄陆希声、苏子由、董思靖及近
  代焦竑、李贽之流，益引禅宗，互为缀合，取彼所谓教外别传者以相糅杂，是犹闽人见
  霜而疑雪，雒人闻食蟹而剥蟛蜞也。老子之言曰“载营魄抱一无离”，“大道泛兮其可左
  右”，“冲气以为和”，是既老之自释矣。庄子曰“为善无近名，为恶无近刑，缘督以为
  经”，是又庄之为老释矣。舍其显释，而强儒以合道，则诬懦；强道以合释，则诬道；
  彼将驱世教以殉其背尘合识之旨，而为蠹来兹，岂有既与！夫之察其悖者久之，乃废诸
  家，以衍其意；盖入其垒．袭其辎，暴其恃，而见其瑕矣，见其瑕而后道可使复也。夫
  其所谓瑕者何也？</p>
<p>天下之言道者，激俗而故反之，则不公；偶见而乐持之，则不经；凿慧而数扬之，则不
  祥。三者之失，老子兼之矣。故于圣道所谓文之以礼乐以建中和之极者，未足以与其深
  也。虽然，世移道丧，覆败接武，守文而流伪窃，昧几而为祸先，治天下者生事扰民以
  自敝，取天下者力竭智尽而敝其民，使测老子之几，以俟其自复，则有瘥也。文、景踵
  起而迄升平，张子房、孙仲和异尚而远危殆，用是物也。较之释氏之荒远苛酷，究于离
  披缠棘，轻物理于一掷，而仅取欢于光怪者，岂不贤乎？司马迁曰”老聃无为自化，清
  净自正”，近之矣。若“犹龙”之叹，云出仲尼之徒者，吾何取焉！岁在旃蒙协洽壮月乙
  未，南岳王夫之序。</p>
<p>这个序很清晰地表达了庄子等提到的老子并非老子本意，而老子的本意被所谓“激俗”（俗
人的期望），“不经”（知道的又不肯写下来），“数扬之”（表达其中的机巧部分），所影
响，所以简单的道理却无法流传。</p>
<p>这个观点非常精准，就从这个序就可以知道作者至少是一个认真的人。</p>
<p>衍这个字，《说文解字》里面的解释是：“水朝宗于海貌也。”《书大传》注:“犹溢也。”
所以原文的标题基本上可以理解为从《道德经》衍生出来的理解。这个名字也起得非常有
《道德经》的风格：简单直接，一语中的。</p>
