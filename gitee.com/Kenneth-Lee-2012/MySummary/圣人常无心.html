<h2><a href="https://gitee.com/Kenneth-Lee-2012/MySummary/blob/master/道德经直译/老子衍读书笔记/圣人常无心.rst">仓库源文</a></h2>
<p>.. Kenneth Lee 版权所有 2024</p>
<p>:Authors: Kenneth Lee
:Version: 0.1
:Date: 2024-07-02
:Status: Draft</p>
<p>圣人常无心</p>
<hr/>
<h1>圣人常无心</h1>
<p>::</p>
<p>圣人常无心，以百姓心为心。
  善者，吾善之；不善者，吾亦善之；德善。
  信者，吾信之；不信者，吾亦信之；德信。
  圣人在天下，歙歙焉，为天下浑其心。
  百姓皆注其耳目，圣人皆孩之。
  四十九章</p>
<p>即有圣人，岂能使天下之皆孩邪？一生二而有阴阳，有阴阳而有性情，有性隋而有是非。
  夫性情之凝滞以干阴阳之肖者而执之，将遂以为常乎？常于此者，不常于彼矣。唯执
  大常以无所常，故恣阳亢阴凝之极，而百姓可坐待其及，我为焦土，百姓为灌潦；我为
  和风，百姓为笙竽。有渍而不受，有声而不留，则善之来投，若稚子学语于翁妪之侧，
  而况夫不善之注耳目者乎？呜呼！天下之有目而注者多矣，与之为目者，则亦注也。圣
  人不为目，而天下自此孩矣。</p>
<p>这什么都没解释。</p>
<h1>出生入死</h1>
<p>::</p>
<p>出生入死。
  生之徒，十有三；死之徒，十有三；人之生，动之于死地，亦十有三。
  （苏子繇曰：生死之道九，而不生不死之道一夫）
  何故？以其生之厚。
  盖闻善摄生者，路行不遇兕虎，入军不被甲兵；
  兕无所投其角，虎无所用其爪，兵无所容其刃。
  夫何故？以其无死地。
  五十章</p>
<p>有死地，无生地。无地为生，有地为死。试效言之矣。人之生也，神舍空而即用，形拔
  实以营虚，非其出乎？迨气与空为宅，形与壤为质．则死者非其入乎？虽然，既有生
  矣，遂以其出者为可继也，引绪旁生，据地而游，则死固死于静。生亦死于动。死于动
  者，能不静，而不能静于动也。静于动，则动于静，动静两用而两不用。静于动，则
  动可名为静；可名为静，静亦乐得而归之；所谓“守静笃”者此也。动于静，则静可名为
  动；可名为动，静与周旋而不死；所谓“反者道之动”者此也。故有地者三，无地以为
  地者三，鹜于地不地而究以得地者三。此自九而外，一之妙所难言与！然而摄生者其用
  在动，之死者其用亦动。何以效之？摄生者以得地为忧，动而离之。之死者以不得地
  为忧，动而即之。彼虽日往还于出入之间，而又恶知动哉？则甚矣，地之可畏也！兕虎
  之攫，必按地以为威；甲兵之杀，必争地以制胜。遇无地者，则皆废然而丧其杀机。
  杀不在彼，死去于我，御风音所以泠然善，云将所以畅言游也。</p>
<p>王没有概率思维，这段他没读懂。</p>
<h1>道生之</h1>
<p>::</p>
<p>道生之，德畜之，（道之用曰德）
  物形之，势成之。（皆道之自然）
  是以万物莫不尊道而贵德。
  道之尊，德之贵，夫莫之命而常自然。
  故道生之，德畜之；长之育之；成之熟之；养之覆之。
  （陆希声曰：禀其精谓之生，含其气谓之畜，遂其形谓之长，字其材谓之育，权其成谓
  之亭，量其用谓之毒，保其和谓之养，获其生谓之覆）
  生而不有，为而不恃，长而不宰。
  是谓玄德。
  五十一章</p>
<p>道既已生矣，而我何生？道既已畜，且覆之矣，而我何为？而我何长？邻之人炊其囷粟
  以自饱，施施然曰我食之，夫谁信哉？乃彼未尝食于我．而未尝不食于此也。 我唯灼
  而知之，顺而袭之，天下不相知而德我，我姑不得已而德之。物者形矣，势者成矣。虽
  灼知之，不名言之；虽顺袭之，不易置之；虽德我者不相知，终古而信之；亦可因万物
  之不相知也，而谓之玄德矣。</p>
<h1>天下有始</h1>
<p>::</p>
<p>天下有始，以为天下母。
  既得其母，以知其子，复守其母，没身不殆。
  塞其兑，闭其门，终身不勤。
  开其兑，济其事，终身不救。
  见小曰明，守柔曰强。
  用其光，复归其明，无遗身殃；是为袭常。
  五十二章</p>
<p>言“始”者有三：君子之言始、言其主持也；释氏之言始，言其涵合也；此之言“始”，言
  其生动也。夫生动者气，而非徒气也。但以气，则方其生动于彼，而此已枵然矣。盈于
  彼，不虚于此；先天地生，而即后天地死；其息极微，用之无迹。小且无所执，而况于
  大？弱且不必“用”，而况于“强”？将孰从而致吾“见”与 “守”乎？故方其“守”而“知”，
  “知”之在“守”；方其“知”而“守”，”守”之在“知”。生息无穷，机漾于渺。欲执之而已逝
  矣，欲审之而已迁矣，欻忽萧散，何所为“常”？于其不“常”，而阴尸其“常”，岂复在
  “子””母”之涯涘邪？不然，以己之知与力，有涯之用，追随“子””母”之变，末见其免于
  殃也。</p>
<h1>使我介然有知</h1>
<p>::</p>
<p>使我介然有知，行于大道，唯施是畏。
  大道甚夷，而人好径。
  朝甚除，田甚芜，仓甚虚；
  服文采，带利剑，厌饮食，财货有馀；
  是为盗竽。非道也哉！
  五十三章</p>
<p>天下不胜“知”也。“知”而“施”之，则物之情状死于己之耳目，而耳目亦将死于情状矣。
  然则将去知乎？而知亦无容去也。有知者，有使找知者。知者自谓久知，而使我知者用
  其“介然”而已。知“介然”之靡常，则己无留好。己无留好，而天下不羡其留，虽施不足
  畏，而况于知？俄顷之光，而终身之据；已尚之物，亦从而尚之。莽、操之奉尧、舜为
  竽，黄巾、赤眉之奉汤、武为竽，与阴阳之沴奉凝滞之冲气以为竽而盗其生等也。道之
  不可以“介然”行也，如斯夫！</p>
<p>我看的版本，这里的“盗竽”，是“盗夸”，感觉我读的版本才是原意。但这里用了多次，应
该不是抄错了，可能某些版本就是这个字。这是一种乐器，我不知道用这个字可以如何解
释。</p>
<p>这里的施字的解释没有深入说，但和我原来一样理解为“招展”好像也没有问题。这里把
“莽、操之奉尧、舜为竽”作为例子我认为解释得对不上。按王的意思，尧舜是好的，莽操
是不好的。所以名字固定了，不好的就会来借这个名。但这个和“施”没有关系。而是因为
“物之情状死于己之耳目”，所以，这里其实不算解读，只能说又是在“衍”了。</p>
<h1>善建者不拔</h1>
<p>::</p>
<p>善建者不拔，（吕吉甫曰：建之以常无有）
  善抱者不脱，（吕吉甫曰：抱神以静）
  子孙以祭祀不辍。
  修之于身，（以善建善抱者修之）其德乃真；
  修之于家，其德乃馀；
  修之于乡，其德乃长；
  修之于邦，其德乃丰；
  修之于天下，其德乃普。
  故以身观身，以家观家，以乡观乡，以邦观邦，以天下观天下。
  吾何以知天下然哉？以此。
  五十四章</p>
<p>以己与天下国家立，则分而为朋矣。彼朋“建”，则此朋“拔”；彼朋“抱”，则此朋“脱”。
  然而有道者，岂能强齐而并施之哉？事各有彤，情各有状，因而观之，可以无争矣。而
  流动于情状之中，因其无可因，以使之自因者，所谓“知之以此”也。方且无“身”，而身
  何“观”？方且无乡、邦、天下，而我又何“观”？方且无之，故方且有之。析于所自然，
  而抟于所不得已，则匪特“朋亡”，而己物相见之真，液化脉函，固结以寿于无穷，是谓
  “死而不亡”。</p>
<h1>含德之厚</h1>
<p>::</p>
<p>含德之厚，比于赤子。
  毒虫不螫，猛兽不据，攫鸟不搏。
  骨弱筋柔而握固。
  未知牝牡之合而朘作，精之至也。
  终日号而不嗄，和之至也。
  （由斯以观，则人无日不精，无所不和。以此立教，犹有执堕地一声为本来面目者）
  知和曰常，知常曰明。益生曰祥。（求益其生，是为灾祥）
  心使气曰强。（气自精和，使之刚躁）
  物壮则老，谓之不道，不道早已。
  五十五章</p>
<p>以一己受天下之无涯，不给矣。忧其不给，将奔心驰气，内争而外渝。然且立德以为德，
  吐为外景，而不知中之未有明也。含而比于赤子者，德不立德；德不立德，而取舍无迹；
  无迹则“和”。不立德以为德，则阴阳归一，阴阳归一则“精”。如是者，大富不资，大劲
  不折，而犹有“使气”“益生”之患乎？故闭之户牖，无有六合；守之酣寝，无有风雷；至
  人无涯之化，赤子无情之效也。</p>
<p>我觉得“执堕地一声为本来面目者”这个说法是没读懂。赤子无名（还没学呢），边界不是
理智上思考出来的，他能号哭终日而不嗄，你不行啊，你的脑子已经被名填满了，回不去
了。</p>
<h1>知者不言</h1>
<p>::</p>
<p>知者不言，言者不知。（非特不使人窥其喜怒，亦且使道无间于合离）
  塞其兑，闭其门，挫其锐，解其纷，和其光，同其尘，是谓玄同。
  故不可得而亲，不可得而疏；（即之则大似不肖，违之又不出于此不可得而利，）
  不可得而害；（雨不能濡空使有生，日不能暵空使有热）
  不可得而贵，不可得而贱。（贵贱者名也，繇贵有贱。无名则无贵而无贱）
  故为天下贵。
  （严君平曰：五味在口，五音在耳，如甘非甘，如苦非苦，如商非商，如羽非羽，而易
  牙、师旷能别之。音味尚尔，况妙道乎？至人之游处，显则与 万物共其本，晦则与虚
  无混其根，语默随时而不殊，卮言日出而应变，足以谓之玄同也）
  五十六章</p>
<p>夫将同其所同，则亦异其所异。同者我贵之，而或贱之；异者我贱之，而或贵之，何也？
  以我之贵，知或之贱；以我之贱，知或之贵也。唯不犯物者，物亦不犯我。 非不犯也、
  物固莫能犯之也。因而靡之，坐而老之，使明如列炬，暗如窌土，锐如干将，纷如乱丝，
  一听其是非之无极，终不争同己以为贵，乃冒天下之上，以视天 下短长之命。玄乎！
  玄乎！而何言之足建乎？</p>
<h1>以正治国</h1>
<p>::</p>
<p>以正治国，以奇用兵，以无事取天下。
  吾何以知其然哉？以此：
  天下多忌讳，而民弥贫；
  人多利器，国家滋昏；
  人多伎巧，奇物滋起；
  法令滋彰，盗贼多有。
  故圣人云：我无为，而民自化；
  我好静，而民自正；我无事，而民自富；
  我无欲，而民自朴。
  五十七章</p>
<p>天下有所不治，及其治之，非“正”不为功。以“正”正其不正，恶知正者之固将不正邪？
  故“正”必至于“奇”，而治国必至于“用兵”。夫无事者，正所正而我不治，则虽有欲为奇
  者，以无猜而自阻，我乃得坐而取之。彼多动多事者则不然，曰“治者物之当然，而用
  兵者我之不得已也”。方与天下共居其安平之富，而曰不得已，是谁诒之戚哉？故无名
  无器，无器无利，无利无巧，无巧则法无所试。故欲弭兵者先去治。</p>
<h1>其政闷闷</h1>
<p>::</p>
<p>其政闷闷，其民淳淳；
  其政察察，其民缺缺。
  是以圣人方而不割，廉而不刿，直而不肆，光而不耀。
  祸兮福之所倚，福兮祸之所伏。孰知其极？
  其无正也。
  （尝试周旋回翔于理数之交，而知其无正邪，彼察察然迓福而避祸者，则以为有正）
  正复为奇，善复为妖。人之迷，其日固久。
  五十八章</p>
<p>果其无“正”耶，则圣人何不并“方”“廉”“直”“光”而去之，去者必矫，今之矫，后之所矫
  也。弓之张也弣外，则其弛也弣内。然则天下遂无一或可者与？圣人知其无正，则亦知
  其无奇，而常循其冲。“人之所畏，不敢不畏”，则善人不能操名以相责。“天下注目，
  我皆孩之”，则不善人不能立垒以来争，是故远“割” “刿”“肆”“耀”之伤，而作“方”“廉”
  “直”“光”之保，则气数失其善妖，而奇正忘于名实。不然，避祸而求福于容，容亦迷而
  速其妖尔。</p>
<h1>治人事天</h1>
<p>::</p>
<p>治人事天，莫若啬。
  夫为啬，是谓早服；
  早服谓之重积德；（韩非曰：思虑静，故德不去；孔窍虚，则和气日入）
  重积德则无不克；
  无不克则莫知其极；
  莫知其极，可以有国；
  有国之母，可以长久；
  是谓深根固柢，长生久视之道。
  五十九章</p>
<p>“人”之情无尽，取而“治”之，则不及情者多矣，“天”之数无极，往而“事”之，则无可极
  者远矣。以其敝敝，从其浩浩，此冀彼之恩，而彼冀望此以为怨。怨不可以有国，而敝
  敝穷年，亦“根”败“柢”枯，而其”生”不延。迨其不延，悔而思“服”，岂不晚与！守之圜
  中，鲜所“治”，鲜所“事”。情万而情情者一， 数万而数数者并一不存。或疑其吝而不
  德，而不德之德，天人无所邀望于始，则亦无所怨恫于终。而批却导窾，数给不穷者，
  宁有讫乎？故牡之触有穷，而牝之受无所止。“重积德”者，天下歆其受而归我，席虚以
  讲天下，此“有国”之与“长久”两难并者，而并之于此。并之于此，则岂有不并于此者哉？</p>
<h1>治大国</h1>
<p>::</p>
<p>治大国，若烹小鲜。
  以道莅天下，其鬼不神；
  非其鬼不神，其神不伤人；
  非其神不伤人，圣人亦不伤人。
  夫两不相伤，故德交归焉。
  六十章</p>
<p>动天下之形，犹余其气；动天下之气，动无余矣。“烹小鲜”而挠之，未尝伤小鲜也，而
  气已伤矣。伤其气，气遂逆起而报之。夫天下有“鬼神”，揉治乱于无形； 吾身有“鬼
  神”，燥生死于无形。杀机一动，龙蛇起陆，而生德戕焉。静则无，动则有，神则“伤
  人”，可畏哉！“载营魄抱一而不离”，与相保于水之未波。岂有以治天下哉？“莅”之而
  已。</p>
<h1>大邦者下流</h1>
<p>::</p>
<p>大邦者下流，天下之牝，天下之交也。
  牝常以静胜牡，以静为下。（静以居下，厚德载物）
  故大邦以下小邦，则取小邦；
  小邦以下大邦，则取大邦。
  故或下以取，或下而取。
  大邦不过欲兼畜人，小邦不过欲入事人。
  夫两者各得其所欲，大者宜为下。
  六十一章</p>
<p>道莫妙于受。受而动，是名受而实不受也。欲受而动，是实受而名不受也。天下相报以
  实，而相争以名，阴阳之于人固然，况人事乎？语其极，则欲“兼畜人”，非能畜人；欲
  “入事人”，非能事人。何也？实元动也，况欲之而又不能静乎？愈大则愈可受。人能为
  阴阳之归，其处下尤甚。静其欲，静其动，江海之所以为百谷王也。</p>
<h1>道者万物之奥</h1>
<p>::</p>
<p>道者万物之奥。
  善人之宝，不善人之所保。
  美言可以市尊，尊行可以加人。
  （不善人保之，善所以贵。然可市而不市，可加而不加，斯乃为奥人之不善，）
  何弃之有？
  故立天子，置三公，虽有拱璧以先驷马，不如坐进此道。
  古之所以贵此道者何？
  不曰：求以得，有罪以免邪？
  故为天下贵。
  六十二章</p>
<p>繇此验之，则有道者不必无求，而亦未尝讳罪耶？无求则亢，讳罪则易污，有道者不处。
  天下皆在道之中，善不善者其化迹，而道其橐籥。是故无所择，而聊以之深其息。知有
  所择也，是天子三公之为贵，而拱璧驷马之为文矣，岂道也哉？时有所求，终不怀宝以
  自封；或欲免罪，终不失保以孤立。和是非而休之以天钧，天下皆同乎道，而孰能贱之？</p>
<h1>为无为</h1>
<p>::</p>
<p>为无为，事无事，味无味。
  大小多少，报怨以德。（吕吉甫曰：归于无物，故可以大。可以小，可以多，可以少）
  图难于其易，为大于其细；
  天下难事，必作于易，天下大事，必作于细。
  是以圣人终不为大，故能成其大。
  夫轻诺必寡信，多易必多难。
  是以圣人犹难之，故终无难矣。
  六十三章</p>
<p>愤兴长养者，人之所见“大”也。恩怨酬酢者，人之所见“难”也。秋脱之叶，春之所荣；
  重云之屯，雨之所消；非果为“大”而为“难”，审矣。道其犹水乎！微出于险，昌流非盈。
  盈，循末而见其盈，不知其始之有以持之也。如是，则圣人劳矣乎！而能不劳者，托于
  无也。无“大”则若“细”，无“易”则若“难”，保其无而无往不得。所难者，保无而已矣。</p>
<h1>其安易持</h1>
<p>::</p>
<p>其安易持，其未兆易谋。
  其脆易泮，其微易散。（道自有此四几为之于未有，治之于未乱。）
  合抱之木，生于毫末；
  九层之台，起于累土；
  千里之行，始于足下。
  （既合抱而仍有毫末，既九成而仍资累土，虽千里而不过足下）
  为者败之，执者失之。（苏子繇曰：与祸争胜，与福生赘，是以祸不救而福不成）
  是以圣人无为，故无败；无执，故无失。
  民之从事，常于几成而败之。慎终如始，则无败事。
  是以圣人欲不欲，不贵难得之货；学不学，复众人之所过；
  （刘仲平曰：欲众人之所不欲，不欲众人之所欲；学众人之所不学，不学众人之所学；
  复其过矣以恃万物之自然，而不敢为。）
  六十四章</p>
<p>失有道者，不为吉先，不为福赘。“未有”、“未乱”而逆治，其事近迎。“几成”而“慎”有
  余，其事近随。迎随之非道，久矣，非以其数数于往来而中敝邪？孰知夫往者之方来，
  而来者之方往也？又孰知夫往者之未尝往，而来者之来尝来也？戒其随，始若迎之；戒
  其迎，始若随之。又孰知夫迎随之可避，而避迎随之亦可戒也？或敝或避，因物者也。
  兼而戒之，从事其易者，因道者也。因物者不常，因道者致一。一无所倚，迎几“早服”，
  此以“恃万物主自然而不为”。</p>
<h1>古之善为道者</h1>
<p>::</p>
<p>古之善为道者，非以明民，将以愚之。
  民之难治，以其智多。
  故以智治国，国之贼；
  不以智治国，国之福。
  知此两者亦楷式。
  常知楷，是谓玄德。
  玄德深矣，远矣，与物反矣，反乃至于大顺。
  （吕吉甫曰：与物反本，尤所于逆）
  六十五章</p>
<p>顺之则与天下相生，“反”之则与吾相守。生者，生智，生不智；生福，生祸；生德，生
  贼；莫必其生，而顺亦不长也。守者，吾守吾，天下守天下，而不相诏也。 夫道之使
  有是天下也，天下不吾，而吾不天下，久矣“楷式”如斯，而未有易也。仿其“楷”，多其
  瓮缶而土裂于邱；学其“式”，多其觚豆而木落于山，天下其为我之瓮缶与其觚豆乎？
  彼且不甘而怨贼起矣。物欲出生，我止其芽，则天下全其膏润。心欲出生，我止其几，
  则魂魄全其常明：非故“愚之”也，“以明”者非其明也。</p>
<p>这个楷字，在我看的版本中是“稽”，我猜这里抄书的人抄了个别字？</p>
<p>这段解释在很多地方都很“敏感”的，就是很多人喜欢讨论的“老子愚民”，我肯定不这样看。
这里王夫之也不这样看。</p>
<h1>江海之所以能为百谷王者</h1>
<p>::</p>
<p>江海之所以能为百谷王者，以其善下之，故能为百谷王。
  是以圣人欲上民，必以言下之；
  欲先民，必以身后之。
  是以圣人处上而民不重，
  （人不重，重仍在己也。凡上轻下重。处上而不以重授人，唯圣人为然）
  处前而民不害。是以天下乐推而不厌。
  以其不争，故天下莫能与之争。
  六十六章</p>
<p>未易下，尤未易“善下”，故天下之为江诲者鲜矣：将欲抑之，而激之必亢；将欲浚之，
  而祗以不平。而不但此也。独立而为物所归，则积之必厚；积厚而无所输，则欲抑之、
  浚之而不能。故唯江海者，“善下”者也。江则有海，海则有尾闾。圣人有善，则过而不
  留。受天下之归而自不餍，天下亦孰得而厌之？故返息于踵，返踵于天，照之以自然，
  而推移其宿气，乃入于”寥天一”。</p>
<p>查字典：浚是疏通的意思。廖天一的出处是《庄子·大宗师》：</p>
<p>| “颜回问仲尼曰：‘孟孙才，其母死，哭泣无涕，中心不戚，居丧不哀。
  | 无是三者，以善处丧盖鲁国。固有无其实而得其名者乎?回壹怪之。’
  | 仲尼曰：‘夫孟孙氏尽之矣，进于知矣，唯简之而不得，夫已有所简矣。
  | 孟孙氏不知所以生，不知所以死;不知孰先，不知孰后;若化为物，
  | 以待其所不知之化已乎!……且汝梦为鸟而厉乎天，梦为鱼而没于渊。
  | 不识今之言者，其觉者乎，其梦者乎?造适不及笑，献笑不及排，安排而去化，
  | 乃入于寥天一。’”</p>
<h1>天下皆谓我道大</h1>
<p>::</p>
<p>天下皆谓我道大，似不肖。
  夫唯大，故似不肖。若肖，久矣（其细也夫！）
  我有三宝，持而保之。
  一曰慈，二曰俭，三曰不敢为天下先。
  慈故能勇；俭故能广；不敢为天下先，故能成器长。今舍……</p>
<p>我看的版本就到这里为止，我其实也不想继续看下去了，感觉王也没有什么新东西了。但
断在半路可能读者会不爽我从
<code>这个链接 &lt;https://site.douban.com/176856/widget/notes/10002285/note/510065587/&gt;</code>_
把后面的内容补上，写在后面的一章中。</p>
