<h2><a href="https://gitee.com/Kenneth-Lee-2012/MySummary/blob/master/道德经直译/老子衍读书笔记/善行无辙迹.rst">仓库源文</a></h2>
<p>.. Kenneth Lee 版权所有 2024</p>
<p>:Authors: Kenneth Lee
:Version: 0.1
:Date: 2024-07-02
:Status: Draft</p>
<p>善行无辙迹</p>
<hr/>
<h1>善行无辙迹</h1>
<p>::</p>
<p>善行无辙迹，善言无瑕谪；（善行不蹠实，善言不执美）
  善数不用筹策；（筹策得小忘大）
  善闭无关楗而不可开，（吕吉甫曰：我则不辟，孰能开之）
  善结无绳约而不可解。（无系无离，如母之于子）
  是以圣人常善救人，故无弃人；
  常善救物，故无弃物。是谓袭明。
  故善人者，不善人之师；不善人者，善人之资。
  不贵其师，不爱其资，虽智大迷，是谓要妙。
  二十七章</p>
<p>我之有明，非明也，又况投明于物，絜其长短以为耀乎？故鸟窒于实，蚓困于空，鱼穷
  于陆，固其获，而未知不得者之可为得也。我欲胜之，勿往絜之。万物饰其形以相求，
  或逃其美以相激，咸潜测其根柢，掩而有之，则物投我而我不投物。众实求给，一虚无
  间，故善恶之意消，而言行闭结之所摄者，要妙不可窥矣。</p>
<h1>知其雄</h1>
<p>::</p>
<p>知其雄，守其雌，（吕吉甫曰：和而不倡为天下谿。）
  为天下溪，常德不离，复归于婴儿。
  知其白，守其黑，为天下式。
  为天下式，常德不忒，复归于无极。（无不极而无极）
  知其荣，守其辱，为天下谷。
  为天下谷，常德乃足，复归于朴。（吕吉甫曰：守之以为母，知之以为子）
  朴散则为器，圣人用之，则为官长，（用其未散）
  故大智不割。
  二十八章</p>
<p>或雌或雌，或白或黑，或荣或辱，各有对待，不能相通，则我道盖几于穷，而我之有知
  有守亦不一矣。知者归清，守者归浊，两术剖分，各归其肖，游环中者可知已。然致
  意于知矣，而收功于守，则何也？宾清而主浊，以物极之必反，反者之可长主也。故婴
  儿可壮，壮不可稚；无极可有，有不可无；朴可琢，琢不可朴。然圣人非于可不可斤
  斤以辨之。环中以游，如霖雨之灌蚁封，如原燎之灼积莽，无首无尾，至实至虚，制定
  而清浊各归其墟，赫然大制而已矣。虽然，不得已而求其用， 则雌也，黑也，辱也，
  执其权以老天下之器也。</p>
<h1>将欲取天下而为之</h1>
<p>::</p>
<p>将欲取天下而为之，吾见其不得已。
  天下神器，（天下虽器也，神常流荡之）不可为也，不可执也。
  为者败之，执者失之。
  是以圣人无为，故无败；无执，故无失。
  夫物或行或随；或嘘或吹；或强或羸；或载或隳。（皆神使之然）
  是以圣人去甚，去奢，去泰。
  二十九章</p>
<p>天下在我，吾何取？我在天下，吾何为，天下如我，吾何欲？我如天下，吾何执？以我
  测天下，天下神。以天下遇我，天下不神。不神者使其神，而天下乱。神者使其不神，
  而我安。故穷天下以八数，而去我之三死，则炎火焚林而可待其寒，巨浸滔天而可视其
  暵。水火失其威，金石丧其守，况有情之必穷而有气之必缩者哉？</p>
<p>这已经失去理性了。</p>
<h1>以道佐人主者</h1>
<p>::</p>
<p>以道佐人主者，不以兵强天下。其事好远。
  师之所处，荆棘生焉。大军之后，必有凶年。
  善有果而已，不以取强。
  果而勿矜，果而勿伐，果而勿骄。果而不得已，果而勿强。
  （虽在必用兵之时，祸发必克，犹当以五者居心）
  物壮则老，是谓不道，不道早已。
  三十章</p>
<p>最下用兵以杀，其上用兵以生。夫以生生者且赘，而况杀生乎？人未尝不生，而我何劝？
  又况夫功之门为害之府也，人未尝不生，不能听其生；物未尝不杀，不能恃其杀。须臾
  之不忍，而自命为果，不已诬乎？故善禁暴者，俟其消，不摧其息；善治情者，塞其息，
  不强其消；善贵生者，持其消息之间，不犯其消息之冲；虽有患，不至于早已。</p>
<p>这里不知道是我看的版本的问题，还是王夫之看的版本的问题，和我之前看的版本不一样。
比如“其事好远”，我看的版本是“其事好还”，前者简直没法解释，王夫之也没有解释。</p>
<p>其他的引申，我个人没有抓住原文的主题，知识引申。老子原文重视的是“你要的不过是
各结果，而不是‘你厉害’这个名”，而引申到禁暴的方法为“俟其消，不摧其息”，确实是
“衍”，但就没有解释原文了。</p>
<h1>夫兵者</h1>
<p>::</p>
<p>夫兵者，不祥之器，物或恶之，故有道者不处。
  君子居则贵左，用兵则贵右。
  兵者不祥之器，非君子之器，不得已而用之，恬淡为上。
  胜而不美，而美之者，是乐杀人。
  夫乐杀人者，则不可得志于天下矣。
  吉事尚左，凶事尚右。
  偏将军居左，上将军居右，言以丧礼处之。
  杀人之众，以悲哀泣之，战胜以丧礼处之。
  三十一章</p>
<p>与其悲之于后，何如忘之于先；与其以凶礼居功，何如以吉道处无功之地。不能先机，
  不能择吉，不能因间以有余，所谓“彼恶知礼意”者也。</p>
<p>这个和我读的原文文本也不尽相同，但意思基本一致。</p>
<h1>道常无名</h1>
<p>::</p>
<p>道常无名，（王辅嗣曰：道无形不系，常不可名）
  朴虽小，天下莫能臣。
  侯王若能守之，万物将自宾。
  天地相合，以降甘露，民莫之令而自均。
  始制有名，名亦既有，夫亦 将知止，知止可以不殆。
  譬道之在天下，犹川谷之于江海。（川谷能成江海，江海不能反川谷。）
  道散而为天下，天下不能反而为道三十二章</p>
<p>因于大始者无名，止于己然者有名。然既有名而能止之，则前名成而后名犹不立，过此
  以往，仍可为大始。天地，质也；甘露，冲也；升于地而地不居功，降自天而天不终有，
  是既止以后之自然，且莫令而自均，后天之冲，合于先天，况夫未始有夫有止者乎？</p>
<p>这段表述很有启发。我原来一直不知道如何形容“朴”这个比喻，这里给了一个很好的表达：
“朴”就是蓄而未发的形态。所以朴无名，而成“器用”了才有了名。要抓住器的规律，就要
找到这个朴。</p>
<h1>知人者智</h1>
<p>::</p>
<p>知人者智，自知者明。
  胜人者有力，自胜者强。
  知足者富。
  强行者有志。
  不失其所者久。
  死而不亡者寿。
  （富者不必有志，有志者不能乎富。久者有极，寿者无终）
  三十三章</p>
<p>以气辅气，以精辅精，自谓“不失其所”，而终归于敝，岂但单豹之丧外，张毅之丧内哉？
  盖智揣力特以奔其志，有“所”而不能因自然之”所”于无所失也。夫见其精气之非有余，
  可谓之死；而其中之婉如处女萦如流云者、微妙玄通者未尝亡也。非真用其微明，以屈
  伸于冲和之至，若抱而不离者，何足以与于斯哉？故有虞氏之法久，而泰氏之道寿；中
  士之算长，而有道者之生无极；言此者，以纪重玄之绩也。</p>
<p>首先查了一下单豹这个典，来自《庄子.达生》：</p>
<p>| 田开之曰：“鲁有单豹者，岩居而水饮，不与民共利，行年七十而犹有婴儿之色，
  | 不幸遇饿虎，饿虎杀而食之。有张毅者，高门县薄，无不走也，行年四十而有内
  | 热之病以死。豹养其内而虎食其外，毅养其外而病攻其内。此二子者，皆不鞭其
  | 后者也。”</p>
<p>后面这个有虞氏和泰氏也来自《庄子.应帝王》：</p>
<p>| 齧缺问于王倪，四问而四不知。齧缺因跃而大喜，行以告蒲衣子。蒲衣子曰：“而
  | 乃今知之乎?有虞氏不及泰氏。有虞氏其犹藏仁以要人，亦得人矣，而未始出于非人。
  | 泰氏其卧徐徐，其觉于于；一以己为马，一以己为牛；其知情信，其德甚真，而未
  | 始入于非人。”</p>
<p>说到底，本意也是个人技巧不长久，文化才是长久了。但这样解释，没有原文的总结精准。
特别是这个泰氏的策略只有个样子，说了也没有什么可参考的东西。</p>
<h1>大道泛兮</h1>
<p>::</p>
<p>大道泛兮，其可左右。
  万物恃之以生而不辞，功成而不有。
  衣养万物而不为主，可名于小；
  万物归焉而不为主，可名为大。
  以其终不自为大，（可名而不为曰终不为）故能成其大。
  三十四章</p>
<p>谁能以生恩天地乎，则谁能以死怨天地。天地者，与物为往来而聊以自寿也。天地且然，
  而况于道？荒荒乎其未有畔也，脉脉乎其有以通也；故东西无方，功名无系，宾主无适，
  己生贵而物生不逆。诚然，则不见可欲，非以窒欲也；迭与为主，非以辞主也。彼亟欲
  成其大者，恶足以知之！</p>
<h1>执大象</h1>
<p>::</p>
<p>执大象，天下往。
  往而不害，（吕吉甫曰：虽相忘于道术，而未尝相离）安平泰。
  乐与饵，过客止。
  道之出口，淡乎其无味，视之不足见，听之不足闻，用之不足既。
  三十五章</p>
<p>蛇之制在项，人之制在限。系其项，则废其螫；”艮其限”，则“列其夤”矣。其象甚微，
  制之甚大。故清虚者物之凑，而重浊者物之司也。不弃其司，不奔其凑； 于空得实，
  于实得空；扼其重浊，以致其清虚。尝试念之：乐作饵熟，则虽有遄行之客，而游情以
  止，非以其归于情耶？所谓“常有欲以观其徼”也。然项之与限，非有情者也。无情者不
  可强纳有情以为之主，则冲淡晦寂而用无方，斯亦无欲之至矣。始乎重浊，反乎清虚；
  得乎清虚，顺乎重浊；有欲无欲，而常者未有变焉；斯执大象者之所独得与！</p>
<p>这个引申过度了。原文很清楚说过客是因为饵而止的，跟“游情”有什么关系？</p>
<h1>将欲歙之</h1>
<p>::</p>
<p>将欲歙之，必故张之；
  将欲弱之，必故强之；
  将欲废之，必故兴之；
  将欲取之，必固与之。（固者，表里坚定，终始不异）
  是谓微明。（王元泽曰：鬼神之幽将不能窥，而况于人)
  柔弱胜刚强。鱼不可脱于渊，国之利器不可以示人。（李息斋曰：此圣人制心夺情之道）
  三十六章</p>
<p>函道可以自适，抱道可以自存，其如鱼之自遂于渊乎！有倚有名，唯恐不示人，则道滞
  而天下测其穷。无门无毒，物望我于此而已。不以此应之，则天下其无如我何矣。无如
  我何，而天下奚往？是故天下死于道，而遭常生天下，用此器也。</p>
